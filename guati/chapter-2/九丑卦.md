# 九丑卦
##神定经
<font size=5 face="楷体">　　统小过之体,上下迍邅</font> 

　　《金匮经》曰：天地之道，归决九丑者，谓乙戊己辛壬五日，临子午卯酉四辰也。九丑之日时中加四仲，大吉临日辰，必有不顺之道，臣叛其君，子害其父，奴婢贼其主，妻北见其妻。阳伤男，阴伤女。日辰与白虎并，有死丧之咎。刚日杀男，柔日杀女。日为长老，辰为少小。当此之时，不可举动、嫁娶、迁移、筑室、起工、远行、埋葬，百事为祸，不出三月三年。若与大时并，小时并者，为祸不出月内也。

　　大时杀，正月从卯逆行四仲；小时杀，同月建顺行十二辰是也。如得日杀父，得辰杀母，皆以神将言之也。重阳伤父，重阴伤母。天乙前为阳，天乙后为阴。日辰在天乙前为重阳，日辰在天乙后为重阴。

　　注曰：天地之道，赏善罚恶，故为九丑之日归之，以殃四时成功。诸神奏事，集会明堂，以考生杀。建丑之月，岁功毕定，五行所终，四时所始，是以大吉独为会者。乙者，雷霆始震之日；戊己者，北辰下位之日；辛者，万物决断之日；壬者，三光不照之日。子午卯酉四仲之辰，日月之晦朔，万物以存亡。若大吉临此日辰，用举百事，必死亡也。余效此。

　　假令二月乙卯日子时占事，大吉临卯，下克上为用。时加四仲，大吉乘白虎，带死气而临旺乡，在小时杀上。以此占人，当有暴死。乙为柔日，当杀女人。日辰并为天乙后，为重阴，当害其木[^1]。余效此。

## 大六壬心镜

　　乙戊己辛壬五日（原注：此五干为日地），

　　四仲相并九丑神，
　　（原注：子、午、卯、酉四支与五干相合，为九丑，乃乙卯、己卯、辛卯、乙酉、己酉、辛酉、戊子、壬子、戊午、壬午十日也，此十日遇大吉加在支辰上，为九丑卦）

　　大吉临在支辰上，值此凶灾将及人。大小二时相济会，刚日男凶柔女迍。

　　（原注：大时正月在卯顺行十二宫，小时正月起卯逆行四仲）

　　（眉批：卯加支辰发用。）

　　重阳害父重阴母，

　　（原注：刚日，日辰在天乙前，为重阳，主害父，柔日，日辰在天乙后，为重阴，主害母）

　　测以天官决事因。

　　（原注：大吉与朱雀会，主官事口舌，元武主失财物，或妖滛，勾陈主门讼，白虎主疾病死凶，皆以天官决事）

　　不但纳妻并嫁女，最忌游行及出军。

## 六壬统宗
<font size=5 face="楷体">　　戊子、戊午、壬子、壬午、乙卯、己卯、辛卯、乙酉、己酉、辛酉，此十日占，丑临四仲发用是也。不发用而临支上者亦是。四仲时占更的。</font>

　　子为冬至，以阳易阴；午为夏至，以阴易阳；卯为春分，阳盛阴绝；酉为秋分，阴盛阳绝，此阴阳易绝之辰，有生杀之道焉。乙者，雷始震之日；戊己北辰下降之日；辛者，万物断绝之日；壬者，三光不照之日；丑者，岁功既毕，诸神奏事，会集明堂，以考善恶。乙戊己辛壬五干合子午卯酉四支为九，此等日遇丑临仲，乃凶祸不美之兆，故名九丑。

　　占主大祸，臣叛子逆，奴欺妻背，不可举兵，嫁娶，移徙，起土，出行，埋葬。吉将祸浅，凶将祸深，祸不出三月三年。若与大小时并，不出月内。大时者，正月起卯，逆行四仲，小时即月建是也。与虎并，主死亡。刚日伤男，柔日伤女。刚日，日辰在天乙前为重阳，伤父；柔日，日辰在天乙后为重阴，伤母。

##《六壬大全》
　　凡戊子、戊午、壬子、壬午、乙卯、乙酉、己卯、己酉、辛卯、辛酉十日为九丑日。如四仲时占，丑临日加仲上发用，为九丑课。盖子午卯酉为阴阳易绝之神，有生杀之道。乙戊己辛壬，乃刑煞不正之位，三光不炤。此五干四平，合而为九丑，乃岁终物必纽结，丑恶同时，故名九丑。占事多凶，统小过之体，乃上下逆邅之课也。

　　象曰：刚日男凶，柔日女祸，重阳害父，重阴害母。婚姻有灾，造葬无补，诸事谋为，徒劳身苦。如刚日，日辰在天乙前为重阳，害父；柔日，日辰在天乙后为重阴，害母。上乘白虎，决主死亡。当此之时不可举兵、远行、移徙、嫁娶、造葬、求谋，万事灾祸不出三年三月，更与大时，正月起卯，逆行四仲，小时，月建是也。二杀相并，祸不出月。或神将吉有解，或神将凶，再与大小时杀并，一切事皆不就，且多殃咎，则应小过，上六灾眚之凶象也。

　　观月经

　　阳日男凶，阴日女凶，重阳害父，重阴害母，日辰若与白虎并，主有死亡之事。

　　四辰连五日，九丑主恶声（<font size=5 face="楷体">四辰，子午卯酉。五日，乙戊己辛壬，配子午卯酉是也</font>），大吉将加仲，天灾莫举兵，远行人必死，嫁娶犯哀声，修造妨家主，迁移人自惊，殡埋妨长幼，买卖不能成，大小两时并（<font size=5 face="楷体">大时者，正卯，二子，逆行四仲也，小时者，月建也</font>），凶神在四平，三年与三月，不出大凶生（<font size=5 face="楷体">四平者，子平卯，卯平午，午平酉，酉平子，皆顺行，此课但看占日，合此便是也。</font>）。

## 素键注：
　　《六壬统宗》以“丑临四仲发用是也。不发用而临支上者亦是”立卦。这将有以下情况：
* 丑为支阳。这种情况，与《心镜》相同。
* 丑为支阴。这种情况，日支将会是四孟，不满足九丑日的条件。
* 丑不临支，但发用，临四仲。这种情况，会出现，丑居第一或第二课的情况。

此处仍以《心镜》，以丑临日支为九丑。

　　此课似与十二避卦有关。在太乙神数中，子午卯酉为易绝之地，太乙神数也有重阴、重阳数，如33为重阳，22为为重阴。九丑课中的易绝、重阴、重阳，或可与太乙神数中的相关部分对比理解。

[^1]: “木”字当作“母”，疑为排盘时因拼音输入法误
