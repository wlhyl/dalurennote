# 官爵卦
## 《神定经》
　　《灵辖经》曰：官爵卦者，谓人年命日辰发用见印绶驲（素键：“驲”也叫传（zhuàn ）车。 古代驿站 用来送信的车。）马，当得官爵之象也。

　　注曰 ：官爵者，河魁太常为印绶。驲马者有四种，第一太岁驲马，第二本命驲马，第三月建驲马，第四今日驲马。

　　若用起此神，或传中见之，皆主得官之象。有旺相气者，求一切大小事者皆得也。

　　注曰：驲马只有三命中驲马也，寅午戌在申，申子辰在寅，亥卯未在巳，巳酉丑在亥。

　　若太岁人年月建今日遇之，即事是官爵卦也。

　　假令太岁甲戌，有人年四十五生庚寅，以正月庚寅日亥时占时（素键：“占时”疑为“占事”），则太岁人年月建今日驲马并在申，用起传送，为四般驲马。以此占人，当有迁官荣升之象。第一课申庚，第二课申申，三课寅寅，四课寅寅。初传申，天后兄；中传寅，青龙财；末传巳，朱雀官鬼。

##《心镜》
　　印绶两般俱用见（原注：天魁、太常悉为印绶。又云，天魁为印，太常为绶，此两般初用，但得其一，亦是吉卦，齐临甚美）

　　四驿马因传内逢（原注：四驿马者，太岁、月建、日辰、行年。假如二月建卯，驿马在巳，行年立子，驿马在寅是也，余效此）（眉批：以四课三传言）

　　值此名为官爵卦

　　终吉何忧选不通（传终若得吉神将者，求官入选，迁改并通也）。

##《六壬大全》
　　凡课得岁月年命驿马发用，又天魁太常入传，为官爵课。驿马者，三合头冲是也，为驿递之神，传命之使也，人命行年太岁月建并用之马，华丽异常，又戌为天魁为印绶，荣加官职爵禄，名曰官爵也。占事吉庆，仕宦升擢，统“益”之体，鸿鵠冲霄之课也。

　　象曰：官爵印绶，得之荣华，财名吉利，病讼堪嗟，访人不在，行者还家，孕生贵子，仕宦尤佳。如四马带印绶，更遇德神、天马、青龙、日辰二马尤吉。日用旺相，主事速成，仕宦有迁官进爵之庆。常人有贵财利之吉，士子何忧上选不通，则应“益”初九，利用为大作，元吉之象。若驿马被冲破，魁常值空亡，日用囚休，主事迟滞而返恓惶，则为官爵失印之课，主官遭黜罚，文书沉匿，谋为不成，变喜为忧，当应上九，立心，勿恒，凶之象也。

##《六壬统宗》
　　（或驿马发用，印绶入传，或印绶驿马入传，都要临日辰年命为的）天魁印绶也，驿马使命之神也，此拜除官爵之象，故名官爵。

　　占主无官得官，有官进爵，传中合神动，更主重迁，如寅为驿马发用，末传亥是也。驿马既动，行人至，贼来，求望遂，病必魂游千里，讼者遍于诸司，孕生贵子访人不在。
此课若驿马逢冲破，官爵淹留，印绶遇空亡，官爵脱失。

##《神定经》
　　官爵转授迟速第五十，引《灵辖经》行年，本命，月建，今日四等驿马

## 素键注：
　　各书对官爵卦成立条件，皆有不同，今取此课成立条件为：
* 戌与太常入传
* 太岁、月建、日支、行年、本命的驿马入传
　　戌为印，太常为绶，只要传中见到戌、太常、驿马，皆为官爵卦。发用为事之始，中为事之壮，末传事之终，若印绶或驿马仅限于初传，多有狭隘，如，占官职，初传不利求官，中末见印绶驿马，为事之开始不利，终得官职。
　　太岁为朝廷，月建为省级，日支为工作，取此三者驿马当无可争议。行年为人，本命也为人，若只取行年驿马，不取本命驿命，于理不通，故，行年、本命驿马同时取，此二马代表人之动。
